---
title: 记梦
date: 2018-09-05T00:00:00.000Z
categories:
  - 诗词
tags:
  - 五古
---

如静默底片，中夜置暗房。与肉身抽离，寂黑中溺亡。世界之底噪，万籁各潜藏。电流音嗞嘶，神经元奔忙。诸相影交驰，银盐纷曝光。形与色瓦解，噪点恣滂洋。倘有记录者，拼接何荒唐。闪烁轮廓线，欲窥或已忘。真空中歌唱，涂抹聋与盲。似灵魂远涉，睹众神迷狂。毛孔悉战栗，顶礼怀怖惶。恶意忽尖笑，肢体其冰凉。空调机嗡鸣，鼻息趋安详。持意识残像，拾之终渺茫。
