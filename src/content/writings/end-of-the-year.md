---
title: "歲暮"
date: "2008-12-18"
categories: 
  - "文字"
  - "诗词"
tags: 
  - "五言古诗"
---

歲暮悲回風，芳菲跡如掃。徘徊倚庭樹，搖落潛相悼。籬棘委荒薉，流波逐幽渺。生託連理枝，別作無根草。之子何苦辛，追從不可撓。執手與我言，欲與我偕老。 呴濡逾五秋，朱顏見枯槁。猶恐一朝變，倉皇棄中道。顧我冥且頑，感此淚淋潦。愧我拙生計，奔趋徒踸踔。何殊树杪葉，衔霜不自保。物候警碧雞，時命仰玄昊。 佳節闃然值，虔心默為禱：何當致豐豫，使子夢安好。绕膝嬉兒女，撫顛笑翁媼。百年零落際，歸於子懷抱。
