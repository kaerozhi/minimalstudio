---
title: "304号室、白死の桜"
date: "2017-06-19"
categories: 
  - "文字"
  - "诗词"
tags: 
  - "五古"
  - "诗"
  - "Dir en Grey"
  - "译作"
---

樱花发三月，烂漫绮窗前。 悠悠复悠悠，妙舞何翩跹。

万物自新故，吾意堕幽玄。 君名与君字，磨灭事茫然。 如何执我手，与我强追牵。 殷勤不忍舍，泪下如流泉。 含情共谁看，凝恨若为宣。 薰香犹在袖，芳菲又满肩。

此间竟何许，司命或中捐。 飘飖逐春风，荡漾随飞烟。 飞飞入窗纱，白壁虚素轩。 之子正卧病，茹痛苦淹延。 弱质难长持，朱颜无久妍。 死去何所归，念子贞且贤。 白骨化为灰，春泥沃野田。 樱树当吾窗，樱花覆我眠。

花瓣落手掌，余温掌心传。 病室三〇四，静默之灵渊。 君去不复忘，君去不复还。 临风一挽手，樱花空回旋。

春风吹樱花，妙舞何翩翩。 翩翩复悠悠，樱花正可怜。

原曲：[http://music.163.com/#/song?id=22806187](http://music.163.com/#/song?id=22806187)
