---
title: 检得旧诗三首
date: 2006-01-26T00:00:00.000Z
categories:
  - 诗词
tags:
  - 七绝
---

## 班中坐久，目眩神疲，乃临窗远眺，感而有作
_二零零五年四月十三日_ 

海上离群竟默然，高城极望入荒烟。沉沉夜气藏春气，入眼昏茫更可怜。

## 乙酉春删定旧诗偶感
_二零零五年四月十三日_ 

去年欲绝纤秾态，删尽伤春恨别诗。何意凌云夸健笔，忽然惆怅似当时。

## 先父忌辰
_二零零五年四月十六日_ 

羁旅栖迟海上烟，孤城回望倍潸然。自从一恸新坟后，恨雨愁风第四年。
