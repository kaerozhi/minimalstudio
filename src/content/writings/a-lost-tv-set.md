---
title: "杂诗"
date: "2018-11-14"
categories: 
  - "文字"
  - "诗词"
tags: 
  - "五古"
---

空气谧且寒，阒黑笼微光。线缆缠群蛇，竞逐来何方？锈蚀电路板，漫灭流赭浆。沉响溺秋水，银屏病疸黄。残像忽一瞥，颗粒倏奔亡。

支离求素心，扰攘脑波长。脉冲杂噪点，其形安可详？忽锐而忽钝，桀桀声徊徨。譬如电视机，投置磁力场。光栅正沸溃，残影转空茫。

疑有全知者，闲坐监控房。森森万玉镜，历历垂幽芒。碌碌劳世人，悠然啜茶汤。慢镜头回放，喷笑湿衣裳。
