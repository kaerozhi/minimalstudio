---
title: "少年"
date: "2008-03-20"
categories: 
  - "文字"
  - "诗词"
tags:
  - 五古
---

少年意落落，負笈在邑庠。晝寢等朽木，夜游如饿狼。屢遭師長罵，每致爺娘傷。所之不自已，所求不自量。城市張華幕，悄然側其旁。路人偶睥睨，幽獨如鬼殤。 萬籟且俱寂，一身欲焉藏。行行時反顧，去去復彷徨。星霜遽五更，此心猶茫茫。地鐵奔流電，街燈持微芒。言在還家路，春深夕風涼。惟影躡其踵，步履聲逄逄。 如出烏有境，欲歸無何鄉。
